Виділення стилістичних особливостей для текстів українською мовою на прикладі новин і блогів

Новини:
Українська сторона заявила, що Збройні Сили готові до встановлення та дотримання режиму припинення вогню з 00.00 годин 5 березня. 

Блог:
У нас порив теплотраси. На вулиці мінус. Порве труби в житлових будинках і школі – буде відповідати ДСО чи наш улюблений міністр Арсен Аваков? Як Ви вже всі набридли…

Wiki: Styling, a branch of applied linguistics, is the study and interpretation of texts in regard to their linguistic and tonal style. 
Можна уявити стиль тексту як каркас з лінгвістичних особливостей + тональне забарвлення - лексика, специфічна для теми документу. Необхідно отримати мовні конструкції, послідовності, типові для групи документів, і незалежні від предмету обговорення. 

Для перевірки алгоритму є два підходи:
- кластеризація речень/текстів за виділеними стилістичними особливостями;
- класифікація речень/текстів на написані формальною/ неформальною мовою.
Тренування якісного класифікатора, можливо, вимагатиме більшого розміру навчального корпусу. Можна виконати розмітку корпусу для класифікатора на основі даних кластеризації. Тому в першу чергу цікаво зробити кластеризацію речень за подібністю, це також допомогло б виявити додаткові риси у досліджуваних документах, розбити їх на частини (пряма мова, цитата з соцмереж, об’єктивна подача фактів).

Дані, на яких навчаємо алгоритм, варто попередньо обробити або розмітити:
- отримати частотний розподіл слів для “мови”, тобто великого корпусу, який містить більше тем, ніж навчальна вибірка;
- для кожної категорії даних виділити кілька підкатегорій різної тематики, і вважати, що категорію загалом характеризують риси, спільні для підкатегорій, а відмінності між підкатегоріями стосуються їх тематики;
- для кожного документу (навчального або тестового) виділяти слова, що можуть стосуватися теми розмови, і вважати, що вони менше впливають на стилістику.

Як можна представити речення:
1. Послідовність лексем - застосувати лематизатор.
2. Послідовність найбільш поширених лексем плюс для граматичних конструкцій аналіз частин мови, заміняючи визнані несуттєвими для стилометрії слова позначенням їх частини мови.
3. Застосувати морфологічний парсер для отримання лінгвістичної інформації. Окремо розглядати виділені найбільш частотні слова, а менш поширені представити як послідовність з афіксів та стему (недо-прац-юва-ли або недо-прац-ювали). Афікси в українській мові несуть граматичну інформацію, а також інформацію про емоції. 
4. Треба перевірити, наскільки впливає пунктуація на визначення стилістики. Можливо, варто розглядати лише окремі знаки пунктуації, або ранжувати їх внесок залежно від поширеності.

За основу можна взяти аналіз N-грам або HMM.

Як головну вибірку даних можна використати статті сайтів з новинами, де є також розділ блогів та авторські колонки (Українська правда, Український тиждень, www.obozrevatel.com, www.ukrinform.ua, gazeta.ua, https://day.kyiv.ua/uk/blogs). Для того, щоб уникнути зміщення даних (bias), було би добре мати вибірку з матеріалами на різні дати. Браунівський корпус української мови https://github.com/brown-uk/corpus необхідний для отримання закономірностей для мови в цілому. Також підходять для перевірки алгоритму художні тексти + форуми + субтитри / посібники + новини + закони. 


